<!DOCTYPE html>
<html lang="no">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Smågutta boys og det farlige.</title>
  <link rel="stylesheet" href="../styles.css">
</head>
<body>
<article>

<p>Smågutta boys og det farlige.</p>

<p>Fire unge gutter er siktet etter en eksplosjon i Oslo. Hendelsen sjokkerer, men den kan plasseres inn i et kjent mønster: smågutter har til alle tider blitt trukket mot våpen, ild og eksplosiver. Fascinasjonen for det farlige er ikke ny, og historien er full av slike episoder. På 1800-tallet finner vi rettssaker i England der barn ned mot tiårsalderen ble tatt for ildspåsettelser og innbrudd. De søkte spenning, i en tid der hverdagen var sterkt regulert og mulighetene små. I Oslo på 1920-tallet stjal gutter dynamitt fra byggeplasser og sprengte postkasser. Det ble kalt «guttestreker» i avisen, men handlingene var livsfarlige. Fra Nord-Norge på 1970-tallet finnes flere saker der smågutter fant patroner og prøvde lage små sprengladninger. Også da handlet det om eksperimentering og spenning, mer enn bevisst kriminalitet. Overalt finner vi de samme mønstrene: gutter som bygde hjemmelagde bomber i USA etter krigen, inspirert av militær teknologi de hadde sett, eller barn i Tyskland på 1970-tallet som eksperimenterte med udetonert ammunisjon.</p>

<p>Felles for hendelsene er at smågutter ofte trekkes mot risikofylte handlinger. Det som er forbudt eller farlig gir opplevelsen av intensitet. Når samfunnet ellers er trygt og beskyttet, blir kontrasten større, og fristelsen sterkere.</p>

<p>Slike handlinger kan også gi status. I små vennekretser kan den som tør å leke med fyrstikker, patroner eller sprengstoff oppfattes som modigere enn andre. Oppmerksomheten i seg selv er en belønning.</p>

<p>Og til sist: ofte er det voksne som åpner dørene. I slike saker må, man prøve finne ut hvem som står bak, hvem gir disse guttene oppdrag. Det er lite trolig at de yngste styrer butikken, noen bruker ungdommers fascinasjon for egne formål. Det er her det virkelige problemet ligger. Smågutter er lette å fascinere og dra inn, men de som trekker i trådene er voksne. Bakmenn organiserer, setter rammer og bruker ungdommens spenningstrang til å utføre handlinger de selv ikke vil ta i.</p>

<p>I Sverige har de såkalte «svenske tilstander», der rekrutteres svært unge gutter til grov kriminalitet. Ikke fordi de er mer tilbøyelige til vold enn andre, men fordi mange lever i et system der livet oppleves som meningsløst. De står nederst i et hierarki bygget på utpressing og konkurranse, uten mulighet til å vinne. Samtidig er de fininnstilt til å ville vinne, så deseeter seg  helt uoppnåelige mål som de prøver å realisere i drømmeaktig sekvenser av ruspåvirket virkelighet. Hvor mye mer skjønner de av det de er med på enn at det er jævlig gøy? Når fremtiden er blokkert, blir kjedsomheten eneste vei – og spenning blor katalysator for liv, og status blir belønningen, noe de spenningssøkende unge menneskene tror er det egentlige grunnen til at de er med, endelig skjer det noe.</p>

<p>Hendelsen sier også noe om storbyens framvekst. Storbyen skaper nye rom for spenning og uorden. Arkitekturen, klimaet og de trange rammene for sosiale, frie møteplasser gir undergrunnsmiljøer boltreplass. Storbyens framvekst, byens lite gjestmilde klima, den stramme arkitektur, gir undergrunnsmiljøet boltreplass, skaper gode vekstvilkår for selvdestruktiv adferd. I slike mellomrom vokser miljøer frem som utnytter både ungdommens risikovilje og samfunnets gråsoner. Det brukes i disse miljøene mye narkotika, og kampen om pengene blir følgelig grotesk, men ville de ikke forsvunnet og endret karakter drastisk ved legalisering? Spørsmålet melder seg: ville miljøene vært så presset og helseskadelige dersom narkotika var legalisert? Legalisering ville drastisk endret miljøenes karakter og økonomi. Når svarte markeder forsvinner, svekkes også den strukturen som trekker unge inn.</p>

<p>Eksplosjonen i Oslo er dermed ikke bare en isolert hendelse, men en del av et mønster. Historien viser at smågutter alltid har latt seg trekke mot det farlige. Storbyens ørken gir deg hemmelige gjemmesteder, og så lenge unge gutter er gutter, og narkotikaøkonomien flyter fritt, vil slike hendelser ikke bare være uhell – men symptomer på et system som skaper sine egne undergrunner.</p>

</article>
</body>
</html>
