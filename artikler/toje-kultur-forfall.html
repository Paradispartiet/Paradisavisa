<!DOCTYPE html>
<html lang="no">
<head>
  <meta charset="utf-8">
  <meta name="viewport" content="width=device-width, initial-scale=1">
  <title>Kommentar | Paradisavisa</title>

  <meta name="description" content="Kommentar.">
  <meta property="og:title" content="Kommentar | Paradisavisa">
  <meta property="og:description" content="Kommentar.">
  <meta property="og:type" content="article">
  <meta property="og:site_name" content="Paradisavisa">

  <link rel="icon" href="../ikon-paradis.png">
  <link rel="stylesheet" href="../styles.css">
</head>

<body>

<a href="../index.html" class="tilbake-link">← Til forsiden</a>

<article class="kommentar">
  <h1>Kommentar</h1>

  <pre style="white-space:pre-wrap; font: inherit; margin: 0;">

Toje proklamerer høytidelig kultirens endelikt, igjen. Han hevder vi lever i en tid der alle vil glemme, men det kan ikke stemme. Norge har brukt de siste fem og sytti årene på å ikke glemme. Andre verdenskrig er ikke bare et historisk minne, men en kontinuerlig moralsk og institusjonell referanse. Den er innskrevet i skoleverk, seremonier, lovverk, museer, forskning, populærkultur og politisk selvforståelse. Kanskje det er krigen som kommer og biter oss i halen.

Når han så beskriver historien som et ruinlandskap – Roma, Bysants, Middelalderparken – oppstår et nytt problem. Hvis fortiden i hans egen fremstilling primært er ruiner, hva er det da han ber oss om å huske? 
Her kollapser argumentet i seg selv: Først hevdes det at vi glemmer. Deretter hevdes det at det vi skal huske, er beviset på at alt går til grunne. Hva slags erkjennelse er det ment å frembringe? Frykt, ikke forståelse. Ærefrykt for fortiden?

Toje har ikke tatt opp i seg tidens egne erkjennelser. Han skriver som om moderniteten er hukommelsesløs, og som om vår tids institusjoner, normer og refleksive praksiser ikke nettopp er resultatet av langvarig historisk bearbeiding. Det er ikke glemsel som kjennetegner vår tid, men overmettet hukommelse – arkivert, institusjonalisert og stadig gjenstand for revisjon, og kan lett vippe over i selvoppfyllende profeti.

Å huske er en øvelse, en logisk måte og forholde seg til virkeligheten. Logiske sirkler skaper systemer, og forutsigbarhet. Tidligere "riker" er gått til grunne fordi de har satt seg fast i sitt eget system. Alt som ekspandere skaper konsentriske sirkler, og når sirkelene blir store nok begynner bølgene å lage sine egne sirkeler. Indianerne falt for den hvite mann, ikke fordi de var svake, men fordi deres virkelighetsforsåelse gjorde at de allerede trodde de visste hva som skulle komme. De så virkeligheten som gjentakende sirkeler.

Dette er ikke et særnorsk fenomen, og heller ikke et personlig innfall hos Asle Toje. Det er en velkjent struktur i politisk og filosofisk tenkning: retrospektiv utopi. En forestilling om at samfunnet en gang var helt, men siden har gått i stykker. Det avgjørende er at denne helheten aldri har eksistert slik den huskes. Den er rekonstruert i ettertid, filtrert gjennom fortelling, ideologi og selektiv glemsel.
Allerede hos Rousseau finner vi denne mekanismen. Hans idé om naturtilstanden er ikke en historisk beskrivelse, men en kritisk fiksjon – et speil samtiden kan måles mot. Problemet oppstår når fiksjonen tas bokstavelig, når den gjøres til empirisk referanse snarere enn analytisk grep. Da forvandles kritikk til nostalgi. Hos Hegel ser vi det samme i advarselen mot å fryse Ånden i én historisk form. Det som én gang var en nødvendig samfunnsorden, blir i ettertid misforstått som evig norm. Adorno og Horkheimer beskriver hvordan massemedier – Hollywood inkludert – produserer stor gruppe mennekser ferdige bilder av fortiden som følelsesmessige trøstepakker. Femtiårene fremstilles som harmoniske, familieorienterte og produktive, nettopp fordi filmindustrien systematisk fjernet det som brøt med narrativet: klassekamp, rasediskriminering, kjønnsundertrykking, fagforeningsvold, koloniale strukturer. Det er ikke historie, men dramaturgi.

Dette er nøyaktig den samme strukturen som ligger til grunn for «Make America Great Again»-ideologien, som igjen springer direkte ut av America First-doktrinen fra mellomkrigstiden og den kalde krigens begynnelse. Også her finnes forestillingen om et tapt øyeblikk: et Amerika før globalisering, før multikulturalisme, før rettighetsutvidelser. Walter Benjamin advarte eksplisitt mot denne typen historieskriving. For ham var det nettopp seiersherrenes fortellinger som skapte illusjonen om sammenheng og orden. Når fortiden fremstår hel, er det fordi bruddene er ryddet bort. Ruinene er der alltid – spørsmålet er bare hvem som får definere dem.

Det Toje – og denne tradisjonen – gjør, er å lese strukturelle og materielle endringer som kulturelt forfall. Det er et klassisk ideologisk grep: Når produksjonsmåter endres, når arbeidslivet fragmenteres, når verdiskaping flyttes og automatiseres, oversettes dette til tap av identitet og fellesskap. Ikke fordi det er analytisk korrekt, men fordi det er emosjonelt tilgjengelig. Det formålstjenelige ville vært å identifisere problemet, at produksjonmåtene er endret fundamentalt, at folket ikke lenger ønsker å være instrumenter for de mektige, for pengene. At arbeid i dagens form ikke egentlig er utviklende for individer, og i stor grad er relativt unødvendig, jmf. bullshit jobs doktrinen.

Det samme kan sies om Tojes religiøse forhold til kulturelt forfall, det tjener formål som blink. Toje og hans like treffer alltid noen, selv når de bommer. Kulturens forfall er ikke innvandring, det er modernisme. Vet ikke Toje at alle i hele verden gjør akkurat det samme, at alle unge ser de samme videoene, er opptatt av de samme tenåringsporblemer, har de samme kulturelle referansene, forholder seg til de samme forbildene. Det er mulig vi var mer sosiale før, men det er ikke dermed sagt at vi var fredeligere. Toje har Kongemedalje i vikarierende villsvin, alle de voksne sover og at det viktigste er å ikke vekke barna.

Hollywood-versjonen av femtitallet er funksjonell. Den gir et klart før-og-etter-bilde. Den gir en skyldig samtid. Og viktigst: Den gir en retning bakover, som om historien kan reverseres.

90'tallets elites proklamering av "the end of civilization" har gitt oss et populistisk backlash.

Toje beskriver det nasjonale som en levende organisme, formet av minner, språk, vaner og temperament. Toje har satt seg fast i nyanser. Det nasjonale er ikke en naturgitt størrelse, og vi mennesker har mer til felles enn at vi burde la oss kategorisere i nasjonale merkelapper. Merkelapper kun eliten nyter godt av. Det nasjonale er en fortelling, vår historie og identitet, men vil neste generasjon ønske å identifisere seg med disse verdiene, når de også ser deres store ideologienes bakside, og krigerske historie. De individuelle vil muligens ønske å velge nasjonal tilhørighet selv. Det brude strengt tatt vært et selvstendig valg hvilken nasjon du ønsket å høre til. Nasjonalisme er i så måte arakronisme satt i system.

Når Toje snakker om kulturelt tap, snakker han i realiteten om tap av eksklusivitet. Referansene er ikke forsvunnet; de er blitt allmenne. De er ikke lenger lokale, kontrollerbare eller hierarkiske. De kan ikke eies av én nasjon, én generasjon eller én elite. Det er dette han beskriver som fragmentering, men som i praksis er en ny form for horisontal samordning – mennesker som orienterer seg sideveis, ikke oppover.
Og her avslører han sitt egentlige anliggende
For når han sier at elitene må endre seg, ellers mister de makten, er det ikke en advarsel mot elitestyre. Det er et råd til elitene. Hele hans argument er bygget rundt én implisitt forutsetning: at elitene skal beholde makten. At problemet ikke er maktkonsentrasjon, men dårlig forvaltning av den. Han frykter ikke elitens fall fordi den er udemokratisk, men fordi den ikke lenger er effektiv nok i sin rolle som kulturell dirigent. Når folk begynner å flyte fritt – sosialt, kulturelt, språklig, teknologisk – oppstår det han kaller «ukultur». Ikke fordi kulturen forsvinner, men fordi den ikke lenger lar seg styre ovenfra.

Tojes tekst er som å lese seg baklengst gjennom historien. Hans språk, hans referanser, hans logiske oppbygning, alt bærer preg av å stå på stylter.

Er det ikke også et problem at et nobelkomitemedlem har en såpass nasjonalistisk slagside? Er dette i Nobels ånd komitemdlem Toje?
    
  </pre>

  <p class="signatur"><strong>Av Mats Gran</strong><br>Paradisavisa</p>

  <a href="../index.html" class="tilbake-link nederst">← Til forsiden</a>
</article>

<footer class="site-footer">
  <p>© 2025 Paradisavisa</p>
  <p>
    <a href="https://paradispartiet.github.io/Paradispartiet" target="_blank">Paradispartiet</a> ·
    <a href="https://paradispartiet.github.io/Teorien-om-lyset" target="_blank">Teorien om lyset</a>
  </p>
</footer>

<script src="../script.js"></script>
</body>
</html>
